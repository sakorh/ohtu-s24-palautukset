Start, Stop, Continue, More of, Less of Wheel -retrospektiivitekniikassa edellistä iteraatiota arvioidaan viiteen eri kategoriaan ("start", "stop", "continue", "more of", "less of") jaetun pyörän avulla. Kategorioiden on tarkoitus ohjata miettimään, puuttuuko työskentelystä jotain sellaista mistä voisi olla hyötyä, onko tehty jotain hyödyntöntä, jonka voisi lopettaa, mikä on ollut toimivaa, mitä voisi jatkaa, mitä kannattaisi tehdä enemmän ja mitä vähemmän. Jokaisen tiimin jäsenen toivotaan siis antavan avointa palautetta mihin tahansa kategoriaan liittyen.

Glad, Sad, Mad -retrospektiivitekniikka on hieman samantapainen. Aluksi tiimiläiset listaavat kaikki sprintin aikana esiin nousseet ongelmat, muutokset ja muut havainnot. Tämän jälkeen listatut asiat jaetaan “glad”, “sad” ja “mad” kategorioihin. Lopuksi tiimiläiset äänestävät mistä esiin nousseista ongelmista he haluavat keskustella. Retrospektiivi päättyy kun kaikki äänestetyt asiat on käsitelty tai aikaa on kulunut tunnin verran.
